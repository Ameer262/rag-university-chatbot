סמוך לסיום הסמסטר יפורסם לוח מועדי בחינות בלוח ההודעות החוגי.

הציונים יוזנו לפורטל האישי של הסטודנטים על ידי מרצי הקורסים.

נוהל עיון במחברות או סריקת מחברות ונוהל הגשת ערעורים יפורסם בהתאם להחלטת המרצה. 

המזכירות לא תמסור, בשום מקרה, ציונים בטלפון.

הסטודנטים הזכאים להארכת זמן בבחינה (עקב מגבלה רפואית) יפנו לדיקנאט הסטודנטים בבית הסטודנט. החוג יקבל רק את ההמלצות של דיקנאט הסטודנטים, על פי החלטת ועדת המומחים בנושא הארכת זמן בבחינות.

הארכת זמן בבחינות בחוג (לא תקף לבחנים במהלך הסמסטר) תינתן לסטודנטים אשר שפת אימם אינה עברית (פרט לעולים חדשים), שלא למדו בשפה זו כשפה ראשית בבי”ס תיכון או במוסד אקדמי מוכר.  משך הבחינה יוארך ברבע שעה לכל שעת בחינה ובלא יותר מחצי שעה לכל זמן הבחינה אך ורק לסטודנטים בשנת לימודיהם הראשונה באוניברסיטה, בקורסי חובה, בדרג אחד .